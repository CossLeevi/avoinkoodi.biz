# Avointa lähdekoodia Suomen julkishallinnosta

Tämä on yksinkertainen lista julkishallinnon avoimen lähdekoodin projekteista. Tämä on kokeiluluontoinen projekti. Move fast, fail fast.

Tämä Github-projekti muodostaa webbisaitin, joka näkyy osoitteessa [http://www.avoinkoodi.fi/](http://www.avoinkoodi.fi/). Webbisaitti perustuu Githubin
pages-mekanismiin, eli haarassa [gh-pages](https://github.com/solita/avoinkoodi/tree/gh-pages) on sivustolla näkyvä sisältö ja mahdolliset
pull requestit pitää kohdistaa siihen, eikä master-haaraan.

Projektidata ladataan selaimeen Javascriptilla JSON-muodossa, eli projektilistan voi ladata myös raakadatana ja upottaa siten muuallekin.

# Puuttuuko listalta jotain?

Projekteja lisätään listalle ihan mielellään, mutta projekteista pitäisi saada minimissään tietää kolme asiaa:

1. Projektin omistaja (esimerkiksi Ympäristöministeriö)
2. Lyhyt kuvaus siitä, mikä projekti on. Pelkkä nimi ei aina tarkoita ulkopuoliselle mitään.
3. Lähdekoodirepositoryn osoite.

Jos palvelu on julkinen palvelu, sen osoite kannattaa myös ilmoittaa. Samoin mahdollinen projektin kotisivu, jos sellainen on.

